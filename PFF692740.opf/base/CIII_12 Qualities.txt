若菩薩成就十二法。得自在示現受生死。何等十二。親近眞善知識故。消除我見故。成就戒身故。善知入出定故。並修智慧方便故。善知深入諸通遊戲故。如實親知諸法無生無起故。淨本願種故。常不捨大慈大悲故。知一切法如幻化故。.知一切法如夢想故。.一切諸佛加威神故。是爲菩薩成就十二法。無生現生無起現起。而現一切生死。於一切諸佛大會示現其身。在在佛國皆現受生。而常不動於眞法身。是爲菩薩得自在示現受生死也。

善男子。云何菩薩破諸怨敵去離四魔者。

