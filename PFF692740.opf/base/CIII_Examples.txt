善男子。喩如虚空火災起時不能焚燒。水災起時不爲所漂。菩薩不爲諸煩惱火之所焚燒。不爲諸禪解脱三 昧所漂。受生自無定亂。亂心衆生能令得定。自行已淨不捨精進。與平等等示現差別。.而不見平等及不平等二相。善能遍觀智慧眞性。其心不爲愛見所覆。於諸行中行無所著與虚空等。善男子。是爲菩薩行禪波羅蜜與虚空等。

